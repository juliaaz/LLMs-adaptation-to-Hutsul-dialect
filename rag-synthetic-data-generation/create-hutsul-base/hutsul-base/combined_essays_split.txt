А тобі, Любка, тра’ мами?
Зара’ закличу.
Бо я ади на Багні лагожу плоти, а мама на Мазянівці б’є белеґу.
Мо’ витак най перезвонит!
А єк ти туда: єк Австрія, Німеччіна?
Я у Львові: и тут нима нієкої Австрії ци Німеччини, ци кілько казати!
А шо Ви там будете робити?
У чужій країні, мови ни знаєте!
Ий, диправди: та хочь шо!
Мині ж дают стипендію, усім там забезпечуют, а Ви шо!
Їдь перший раз ти, а витак и мине из собов озмеш!
Як не раз говорив, що з-за цеї дівчини я буду свого віку доживати, а старші брати сердилися і казали: “Шо це мале дівчіниші годно: вно жєбі дорогу ни годно перейти, а Ви збираїтеси з нев вік доживати!”
Мо’ там є икіс музичні школи: я би вчів там дітий музики!
А мову на тілько би пидучів: я ші зи школи ни гет забув тоту німецку.
Та й шо, будете вчіти їх гуцулскої музики?
Та чьо ні: їкби собі хотіли.
Та я и панскої можу!
Ай, я би на твоїму місці сюда-туда и лишивси у Відні: и жив би собі поживав там, єк пан.
Поблишше до полонин.
Ніхто ни каже лишєтиси там наводнό: трохи туда си рознакомити, поробити, шош заробити та й хаті.
Я їкби знав мову, бувши на твоїму місці, то вже бих давно собі туда поїхав, уже бих вернувси та й знов поїхав.
Щоби зиму перезимувати на полонині, треба завгодя, ще вліті чи восени покласти піч у хаті.
Закличу тогди добрих замаґурських пічкарів, які кладуть печі по всіх довколишніх селах.
Дивітси ‘ко, аби лижник не пришкрумів, бо в печі ші горит ватра.
Та й затикайте каглу, ‘би тепло не виходило з хати.
Але глипніт ші в піч, ци вся грань догоріла, ‘би мо’ ни заскоро.
Нас часто в дитинстві зганяли з печі, поки мама на шпаргаті пораїлася, варила нам, що з’їсти.
Ану злазьте ‘ко намах з печі, поки мама їду доварит.
Або сидіт там критко, бо ші загримите вниз у горьшьки д’мамі.
Добирається з-під підлоги в хату: торкнешся долівки стопами ніг холод одразу проймає, не дає поворухнутися.
Я казав тобі, де годен си визимувати на полонині.
Шо меш тамечькі взимі фист бідувати.
Величезні кучугури снігу, замети, навалюються на полонину, обтяжуючи її до невитримку.
Ти, диви, лиш йкі заметиці туда Кринтами й Скуповами.
Світа Божого ни видко.
До весни туда нима навіть чо’ си рипати.
Ватра в печі горіла цілий вечір, але вже до ранку піч охолола, в хаті вистудилося, наче ватри й не було.
Ни тра’ вирцати дверми туда-суда.
Тепло махом виходит гет, а холод залітає.
Та то би тої ватри ни доклавси, їкшо так на світочку кєгне з помосту та й фіфолит из кождої шпари.
На зиму варт ставити подвійні викна та й забивати кожну шпаринку раматами, вовнув або чім.
Тра’ ші й класти дерев’єні виконниці знадвиря та й нá ніч їх запирати, а на ранок вже собі розкривати, аби сонце та й світло в хату заходили.
Гасова лямпа на Угорскім буде моїм світлом, ‘ме освітлювати хатину, як стемніє.
‘Му брати її з собою в хороми чи на ґанок.
Ти ґніт дуже ни пидкручуй, бо буде диміти, а не світити.
Та й може ади навіть скло тріснути в лямпі.
Ші в стайні нидокутано, а світло пропало.
Берім свічку та й махом идім коні поїти.
Аж хіба, коли полагодє слупи.
А то буде коби дес завтра д’вечіру.
Тра’ свічками си запасти та й гасом, аби лямпа горіла.
Йду ші я вдарю по ній.
І йшов брат бити по перемичці.
Й гаратав добре по тім місці, звідки йшли іскри.
Й з усіх сил пробував добути світло.
Тра’ все мати свічьки напоготові.
Бо перемичька в любий момент може зачістрити та й світло пропасти.
Та й шо тогди.
Як я ‘му жити на полонині, то не тяжко буде призвичаюватися до вечорів без електрики, бо не раз в дитинстві сиділи увечері без світла, писали уроки при свічці.
Ни сліпай уже тілько.
Лишєй то писанє та й рано допишеш, шо маєш.
Буде собі очі збав’єти!
Та я вже гездечькі дописую та й бирше ні.
Най икас потримає мені свічку, аби я набрала з міха муки для коржів.
Дивиса йка ти велика гендечькі на дверях.
Аж до стелини твоя тінь.
Я аж здрімав.
Так свічька мене на сон покігнула.
Та й ші так тепло тут на опецку, шо уснув смих, їк мала дитина.
В кінці травня – на весняного Миколая ґазди віддавали овець в полонину аж до осені – до другої Богородички.
Значíли овець – робили мітки на чолі чи на вухах, зеленим, синім чи чорним, аби впізнати восени на день розлучíня, як забиратимуть вівці з полонинки, ‘би не сплутати, розпізнати свої овечки.
Робили кульчики вівцям у вухах з волічки, нитки пряденої.
Вівчар, що приймав вівці, записував собі у зошит всі ці знаки, якими кожен ґазда позначив свої вівці, познаки однак за літо могли стертися, кульчики на вухах розмокнути, загубитися.
Я пам’їтав собі в лице свої вивці.
Мині ни тра було значіти їх ци вуха протинати.
Я подививси – и вже вижу, ага, моя вивця, и забрав собі назад тхакі усі свої дроб’єта.
Єк ‘ми літо літувати, білі вивці пасти, здаєтци ‘ми, файна любко, без тебе пропасти.”
Вибиралася аж ген на вершечок їблинки, сягаючи за єблуками по найдальших гілках.
Баба набирала пахучих плодів у хустку й приносила нам взимі в клунку достиглих грушок і єблучок.
Падуриці, малі, невирослі єблука, що не годен був вкусити – такі терпкі й квасні були, збирали окромішно в міхи, для свиней чи худібки, аби мали чим полакомитися, як прийдуть холодні зими.
Крихкі – червоні, хрумкі, як банани м’єконькі.
Могли ж просто сказати – зимові єблука, означуючи, ті: з твердою шкіркою, червоні, зелені з крапочками; великі, з гладенькою шкіркою, з грубою шкіркою.
Тоти соковиті, пахучі, з міцною шкіркою, світло-зелені з чорними цєтками, білуваті, солодкі, квасні.
Терпкуваті, квасні, що доходє’ май витак, дозрівають пізніше.
Видовжені, круглі, кислувато-солодкі.
М’єконькі, фист добрі.
Жєвко набирала добірної садовини з безмірної скрині у баби на ґанку, дєкувала й борзо прощалася, баба стояла на сходах й дивилася, як я збігаю вниз садом під хатою й зникаю в лісі в першому потоці з вузликом у руці, баба ‘ме дивитиси, єк ти йдеш аж до’в тхакі, ни бійси, то ші гет ни стемніло, ші видко, гукала баба наздогін, пускаючи дим з папіроси у присмерк вечірній неквапом.
Я ‘му покрикувати, де їс, ти лиш озивайси у відповідь, гов, гов, агагов, я вже в другім потоці, їк май дома, доходжу вже тхакі.
Збирати суниці, афини, малини, ґоґодзи, ожини, які в нас називають чорницями.
Брали з собою літрову бліхівку чи півлітровий слоїк, і йшли в єгоди, стрімко вгору у Козмишине чи в Черетів, цілі поляни були рясно встелені достиглими їгидками, черленими, як запаска.
Було, шо п’єть літрив їгид набирали.
В банечку поливану трилітрову, решта – в бліхівки.
Достиглі такі, шо пахли так файно.
Вдома варили кулешу, висипали єгоди в миску, товкли з цукром й сметаною: і кращого попоїдку не було.
Свіжі, солодкі, щойно з лісу: єгоди – аби їсти свіжими, не до закривання на зиму.
Десь по Йвані – ближче д’Петрам, йшли знати афин – чи достигли вже афини понизку, в Андрієвому, Джюндівці.
Пружні й солодкі: поки не наскубаємо собі в рот, аби досхочу наїстися, не збирали в набирачі д’хаті: треба з радістю збирати, задоволеними.
Афиннєне, малиннєне, та й ви, люди, знайте, котрі їсте ни добрали, то ви добирайте.
Афиннєне, малиннєне, та й ви, люди, чюйте, котрі їсте ни добрали, то ви тут ночуйте.
Згодя йшли у верхи – в Грибок, на Скупову: д’хаті би були не вернулися без повних кошелів з афинами – мали бути поверховаті.
— Баба Параска взагалі ни закривала ні афини, ні єгоди.
Рись заїла була в Берді двох баранчиків, роз’їла.
Але, ‘би видіти рись – то ни виділа.
Великого дикого кота виділа, їк з їгид си вертала сама.
Чорний – аж блищєвси, такий чорний.
Шо її сказ имив.
Після афин таки скоро достигали малини, у серпні, на початку місяця.
Приносили д’хаті, сушили, набивали в коновку, й браєм товкли – чотиригранним дерев’яним товкачем.
Повидло з веприни варили із цукром.
Десь пропала – веприни тепер вже не виджу.
Ой, колідо, колідочько, ика ти нам мила, шо Пречиста Діва Мати Сина породила.
Випроваджали аж надвір, питали, чи не боїмося самі ходити, чи з нами нема когось з дорослих, хто б нас водив увечері колядувати.
Зустрічалися з іншими пастушками на вузьких утрамбованих стежках, пропускали одні одних, світячи ліхтариками, ‘би ніхто не впав у кучугури зі снігом, не набрав зими в чоботи, не провалився у зими глюбокі.
Компаніювалися, з ким по дорозі.
Чекали одні на одних під хатою, по черзі заходили в хату, виколядовуючи ґаздам свої коліди, ролі, віншування, мир і спокій цему дому, тут не буде місця злому.
А ци можна запитати, хто ви є, прошу сказати.
Ці коліднички, шо си зибрали, їх дєдя й мама чєсно навчали, чєсно навчали Бога взнавати, на Риздво рано колідувати.
Мороз, граючись, вимальовував візерунки радісні на волоссі, що проглядалося з-під хустки з довгими тороками: На Риздво рано – весела днина, Риздву си тішит’ мала дитина…
Голубці, студенець, книші з маслом й бринзою, гуслинка, завиванник з маком, узвар теплий, солодкий.
Ми чекали, аби лиш піти колядувати до тети на Рикаливку.
Аби дочекати цеї Днинки.
Харчуйтеси, діточки любі, позмерзали, саракі, натрудилиси, біднітка.
Дорога далека.
Труд великий.
Бідашечьки мої любі.
Бувайте нам тепер здорові, гаразд і силу Бог вам дасть.
Коні, воли і коровки, вашій нивці урожай.
Всім нам в мирі і в достатку знов тут бачитись за рік.
Ой, цему ґазді вивці, корови, бо ми вже йдемо, будьте здорові!
Иґіт’ здорови!
Ми, гуцули, нічого не лиємо, ми все сиплемо і розсипаємо навіть рідке, текуче, пивне: молоко, воду, горілку: «Та куда так багато мині сиплеш!
Хочіш, аби я такі гет уп’їнів тай валєвси отуда попид плотами!
Шо скаже міні моя чілідина!
Знов заведе біду, єк ото одногди!
Скаже, шо я алкоголік, икого світ ни видів, а я ґазда, икого ші тра’ пошукати!
А мама не раз казала мені: «Та, єк ти несеш то молоко!
Рукі трісутси, єк у Малинки (жила у нас по сусідству одна бабка, що любила собі випити і поки порцію із самогонкою доносила до рота – половину по дорозі розливала!) Бири типер тай затірай!
Бо хтос’ буде йти, поховзнетси тай шию собі втре!»
До того ж до славнозвісної клятьби гуцулів, без якої ми ну ніяк, входять не рідкі, а сиплячі, як град, частування: «Ий, розсипавбисси (рідше розсипалабисси!) на маки-макенні!» «Розсипки би кі наглі найшли!»
Та ти, шо, куме, здурів.
Ніц у мене ни було з твоюв Ганькув!
Ти мині зара’ договорисси!
Хавочку на клямочку, ротик на замочок, а то цим ни обійдитси!
Та я тибе зара’ заткаю навіки, офермо ти.
Так оформлю, шо мама ридна ни пизнає!
А шо їс напудивси?
Боридка зливкала!
Так тобі и тра’, стареччіно ти ніщасна!
То файно ти отак зо мнов.
Стареччіна я.
Ніщасна.
Діковать файно.
Вид кого, вид кого, але вид тебе ніколи би ни понадіївси отакого.
Через икигос бабив ти отако зо мнов.
Нічьо.
А знаїш, куме, мо’ я зара дістану у диню, бо то таке, ти такі дужчий за мене, тай одно друге, туда суда, аді сам розумію, але такі скажу, шо маю, такі скажу, а шо, ну а шо: їкби твоя Ганька отуда ни ливкала скрізь генделями, ни кліпала до чиліди, ни зазирала у очі, єк бісиця, ни виливкувала своюв гузицев перед кожним хлопом, то ти би отакої ни гившкав у мене водов, ти би отакої ни казився отутечкі.
Шо я зара, ану подивиси, так, єкби с’ мих обіссєвси.
Най Бог криє вид осуди.
Тра’ си файно збирати, в шонайкрашше, ‘би оку було любо подивитиси, ни надивитиси.
Їк зайграю, заспіваю, чути на Вкраїнку.
Аби теті не скучно було йти через Футівку т’хакі.
‘Би було до кого по дорозі заговорити, обізватися д’кому.
А завтра собі, дитинко, пидеш из Змієнского до школи, лиш збіжиш горбичьком у Річки.
Вже досвітком ватерка горіла в печі, потріскуючи й просвічуючи надранню тіняву сонливу, на столі парувала кулеша, тепла і сонячна, пахло топленим маслом, тета Катерина лагодила що зашнідати израня й харчунок з собою до школи.
Народила мале лоша: “Тра’ дати знати в Замаґури до Микулиїв, шо їх Каштанка си вжеребила, ‘би йшли собі си дивити, ‘би вовк лоші ни кінýв.” 
Старші коні мают гадку на малих лошєт.
Їк вовк нападає, то берут лошєт в коло та й ни дают вовкови доступитиси до них.
Видбивают ‘го копитами.
Разом їх запрягали до всякої роботи, що належиться коням в горах: “Одним конем такі кєшко.
Паровиця є паровицев.
Ни то шо один кінь.”
Може, хто де видів зайшлого коня.
Такого й такого: “Ади, може, забрів за иншими кіньми.
Та аж туда дес Космачями виділи йкогос чужого коня, похожого їк ваш на футуґрафії в ґазеті.
Йдіт та й дивітси, ци ваш, ци ни ваш.
Бо ни годні такі вам сказати, ци ваш.
Замість нашого рудого Лиська в паровицю до Зорика ми до зими пристарали другого коня, гнідого, з чорною, май коротшою гривою.
Але з такою ж білою продовгастою смужкою від ніздрів до чола, як у нашого попереднього Лиська, що так і не знайшовся по тепер: “Таже коні ни раз си губ’ют полонинами, йдут за кобилами, пристают до чужого табуна.
Але з чєсом си находє.
А тут – їк пид землю проваливси.
Нима та й нима нашого Лиська.
Але, най’ко!
Може, ші си найде.”
Не їду автобусом навколо через усі села – Криворівню, Верхній Ясенів, Вигоду, Красноїллю, Чорну Річку, а йду тхакі Жєб’ївским потоком, Рикаливкув, й тогди даюси Попидкринти або ж попід Маґуру.
Дев’ять кілометрів – до трьох годин і я в Блихавим.
Ця вузька дорога попри потік гомінкий й стрімкі урвища, з крутими поворотами й різкими скрутами поміж скельних облазів, а тогди гінко вверх на Рикаливку, звідки видко на всі горби – ближчі і дальні, й пруг першої полонини над лісом, ще до години ходу з Рикаливки – й я в нас на Блихавому.
Вліті чи взимі, в спеку чи в мороз, надворі дощ, а чи віють вітри, я протинаюси з верховинського центру тхакі в горби почерез верх.
Цією дорогою колись гляба було уздріти машину, хоч одну-одненьку, тепер же жухкають зчєста, чухрають борзо, подорожніх пішком однак вельми поменшало.
Я йду сама, мене обганяють машини, вступаюся раз у раз з ґрунтової дороги, подекуди з шутром, відходжу набік, пропускаючи скорих проїжджих.
Ступаю вже бережком по траві, й роблю невеликий упин коло потоку.
Скидаю рюкзак, сандалі, й іду простісько у воду, входжу в плав поточіни, холодні струмені дзюркотливих переливчастих хвиль плинуть мені по ногах, чуркотять й жебонять, пропливаючи, гладке каміння під стопами лоскоче, гарячить, погладжую ногами по ковзькому камінню, стираючи косматий моховий наріст з поверхонь плескатого каміння.
Під деревом у затінку стоїть чоловік, ховається від спеки гарячої, з чорним густим кучерявим волоссям, я впізнаю, він – з Рикаливки, майстер, а шо нічьо ни їде, коли ни тра’, то таких машин, а їк тра’, то ні одної.
Вітаюся, шош нима, у відповідь, мені не треба машин, думаю, й іду далі.
То чикайте, мемо йти разом, й випроваджається изразу з-за гіллястого дерева на обпечену дорогу: бачу вдалині лиш силует, який відпливає, збавляється, його хисткі прориси доперва тремтять, мерехтять, погойдуючись у перегрітім полуднім повітрі.
Тут дорога розходиться в Плай направо, моя ж продовжує витися прямо, вгору, нікуди не звертаючи, під верх з’являється смéречі високе, крислате, кидаючи тінь свою довгу, глибоку, на дорогу огріту, з ґордзами.
Вже хтось сидить під верхом на лавці біля коритця коло Рузі, перепочиває, попиває водиці живої, набирається сонця, не ховаючись в затінок холоднавий.
Слава Йсу Христу, слава навіки Богу сїтому, нічьо ни їде, дитинко, нога за ногов – та й дома.
Шісливої дорижечки.
Я собі пішки, ни спираю нічьо, їк їде, а їк стают’ самі, то кажу, шо ни сідаю, йду пішки.
Повертаю д’теті на Рикаливку в зелений магазин, де тета торгує.
Тета – душа компанії, товариська, тету всі люблять, і тета любить, не випускає мене з магазину без гостинців, дитинко люба, шо тобі дати, бери всьо, шо бес хотіла, душечко люба, чудуюся її безмірній незмінній щедрості й вітальності, знов і знов.
Ще годинку і я дома, з Рикаливки – три дорозі окромні, що ведуть на Блихавий, в обхід чи напоперек, вибираю шлях, куди йти цим разом, й зникаю в сподах у потоці, виринаючи за часину вже на ґруні Блихавскім: ще встигнути сьогодні до вечора піднятися від хати вверх на полонину, глипнути з Кринти на Чорногору, чи мряки не ймилися за Чорногору імлисті, чи буде завтра погода, аби йти на Угорске.
Ти так находиласи, бери, видпочінь, йшла пішки ид’хаті кілький світ, вже завтра пидеш на Кринту и далі, то є куда йти, д’горі вверхь.
Вліті темніє пізно одначе, ще є кілька годин до присмерку, поспію піти у верхи й вернутися з Кринти за світу ще.
Йду знати афин на мах, скубнути достиглих, сонцем налитих, солодких, подивитися гриба у лісі, лисичок, а завтра – бо й завтра, даст’ Биг, буде дорога.
Вважєли, ‘би не в’їхати в пліт, у ворота, що розділяли наші царинки.
Сани, дорідні, незмірні, якими кіньми завозили сіно взимі на стайню, вміщували тепер усіх нас, охочих мчатися вдолину без перестанку, котитися стрімко вниз схилом без упину.
Взєли з-перед стайні кінскі сани, шо коні взимі возє’ фирув сіно ид’хаті, викігли д’горі на Кічірку та й возилиси собі усіма, кілько хочь, шо всі си вміщают’, лиш гляба покєрувати, гей великі, лекє’ вдолини, їк обшпарені, шо пуди-пуденні.
Модували собі й повіз окремішній, лагодили, хто на чім багнув возитися осібно, чуповгатиси, з’їжджати вдолини крутими стримтурами, ‘би гнало якнайдужче, летіло спуском вниз борзо.
Забігали до тата в майстерню, вишукували трикутні кавалки блєхи, закочуючи клин блєхового трикутника спереду, як корсу, й з’їжджали вниз на листі блєхи, пласкому, лискучому, притримуючи ‘го спереду, ‘би не загубити на швидкості летючій.
Корси малих санчєт дерев’яних намащували парафіном, ‘би фист гладкі й гінкі, й обв’язавши штани в споді міцно довкола шнурками, ‘би зими не набралося в чоботи, не напрєталоси гойно, злітали стрімко вниз на Бука на санчєтах шпарких, порсклих.
Але й на клейонках, целофані, на куртках гладких скочувалися вниз по трасі примерзлій, льодистій, із’їжджали, спускалися вихром один поперед одного.
Чи бо й навпрост в чоботах ґумових, фовских, причєкачки, присівши низько до землі, зігнувши ноги в колінах, а чи й в повний зріст, випроставшись, маневруючи руками, широко випрямленими, як крилами змахуючи: хто годен так, їк я, ніхто ни годен, аби на повний зрист в чоботах найховших – и ни впасти аж до’в Бука з’їхати.
Запарі заходили в руки, мороз розмальовував волосся й повіки візерунками срібними, вільними, пополудню верталися з Кічірки ид’хакі, везучи й несучи всю обладу свою из чуповганя.
Лізли на піч велику, на пів хати, грілися, видогрівалиси, тулилися д’комину, де май тепліше, гаряче, сушили одіж мокру, морозяну, на жердці верх печі розжареної, й гадкували, як до вечора витуритиси іще надвір одним заходом на набутки з зимою морозною.
Металиси сніжками, кидалися борзо, ліплячи сніжні кулі футко із мокрого снігу, який красно лип, ловивси купи, набував враз форми кулястої, округлої.
Сніжки за мить ставали льодистими, морозними, аж бійно було метати, ‘би не впечєтати когось замоцно: а теперечькі, хто дальше верже, хто попаде в ворину гендечькі найвишшу у плоті.
Баба снігова виростала вмах на горбку перед хати, велика, опукла, з ґудзиками круглими, брунатними з бебельок овечих.
Возили під вечір дрива на санчєтах в хату з дроворуба, сідали зверху, й на скрутах, як заносило, падали разом з дривами, буковими, смерековими в зиму, вдарялися чіколонками – кісточками на пальцях рук об замерзлиці, й слези, як боби, вискакували з очей вмах.
Мороз тисне під вечір іще сильніше, ударяє з потугою, шворкає, лускає різко, палюче: ходила по зимі, по поверхні твердій, примерзлій, що не провалювалася, не потавала.
До школи зранку хто збігав, хто з’їжджав на санчєтах, хто на лижах спускався, хлопці робили лижі вручну, всі кріплення, бучки, добротно вимодовували, лагодили, лиш з Лисини си спускали під школу саміську: тхакі вже си вертали на конях не раз, на санях з сіном, що паровиця везла з дальньої царинки ид’хаті на стайню, гриви розвівалися, коні бігли, мчали вперед з китицями черленими, оздобними по обох боках капейстри, із цілим намистом дзвінків на шиї, лунких, з переливами, й ми лиш зично й охічно вигукували д’коням на фирі из сіном, гайта, вішта, вйо.
Мама завивала мене у фустку велику з тороками подовгуватими поза шию, защібала всі ґудзики аж під ковнір на пальті зимовому сукнєному, й ми рушали в дорогу, морозну, засніжену, вважаючи не послизнутися на ожеледицях льодистих в чоботах фовских.
Після колідованя на Видорші коло церкви й на ріці йорданскій йдуть колідники кожен у своїй таборі на свій ґрунь на розплєс.
Щоби розколідуватиси, роздєкуватиси одні одним за труд тяжкий, за коліду.
Що разом ходили від Різдва до Водохреща, від хати до хати, колідували, добру новину возвіщали.
Та й аби нарик мирно діждали знов піти разом у колідованє.
Вже з потоку було чути коліду під хатою в берези, колідники плєсали під стіною за скрипкою, вигукували грімко і лунко, аж віддавало на сусідські горби, котився відгомін виразний, дзвінкий, я впізнавала татову гру на скрипці, аж приспішувала ходу, ‘би борше бути вже на розплєсі, на колідниках, так тонькало від тої гри колідницкої, колідованя розкотистого: мам о, квапмо, приквап’єймо, бо колідники вже колідуют’ в Дмитрашиньків перед хатув, ачуй.
Розплєс – колідницке розколєдованє робили ввечір на Видорші, в берези, чи у вибирці, чи у музиканта, а чи в иншого колідника, хто б зголосився, виявив бажання зробити в себе дома розплєс, ‘би колідничьки си розплєсали, розколідувалиси, розпрощєлиси до другої коліди.
Береза час від часу дзвенів у свій великий мосянжевий дзвінок, покликаючи товариство то до данців буйних, жвавих, то до сідання за столи, столування, то до колідованя, виконуючи покроково й загарливо всю колідницку програму, що за чим, що куда.
Обгорнені тремом й хвилюванням піднесеним, колідники колідували востаннє в цему році, виколідовували всі коліди, усі вінчування, згадували, як їм ходилося разом, колідувалоси.
Який це великий труд, недосипання, як далеко тра’ ходити, як сідають голоси, хрипнуть, захрипають.
Береза міцно потискав кожному колідникови руку, дєкував за коліду, за труд великий, неоціненний, обчіпав кріпко, цілував в обидві щоці й слези текли йому рясно вниз по лиці.
Бажав, ‘би нарик знову зустрілися, пішли в колідники, таким добірним гуртом, як цего року, ‘би нікого не забракло, ‘би всі були дужі й здорові, й разом могли знову славити Христа, прославляти.
Колядники й між собою красно роздєкувувалиси, кожен з кожним, обіймалися міцно, обхоплювали кріпко за рамена, спритиска поплескуючи один одного по плечу.
Всі в один голос сміються, підбадьорюють провинника, вболіваючи, цулуй, цулуй, май файно, спритиска, 'би другий раз ни кортіло поглипати за дівчєтами у колідниках, а пазити ретенно колідованє лиш одно на світочку.
Надворі за північ, тато бере футляр в руки й ми рушаємо з Плаю в Блихавий, си вертаємо тхакі из розплєсу.
Мені у вухах грає музика, не перестає, колідники колідуют’, цоркотє’ у дзвінки дзвінко, в данци дупотє’.
Малою я зажила слави пофостача – людини, що йде з кимось в дорогу заради самої дороги, абикуди, лиш би йти, сама напрошується, ‘би її взяли з собою.
А ти куда си так тутечькі збираєш?
Думаєш, тебе хтос’ бере з собов?
Шо тебе хтос озме?
Навіть и ни думай.
Цего разу точно ни пидеш.
Ніхто ни озме.
Навіть си ни збирай.
Тобі буде кєшко, ти ни витримаєш, то далеко.
Впадеш серед дороги.
Ніхто тебе ни буде нести.
Лишєйси дома.
Ти ші замала до такої дороги.
Але то зо три години ходу без припочівку.
Навіть води ни будемо ставати пити.
Бо то ни буде де.
И то ни знати.
Такі си впросила.
Най ‘ті добро буде.
Збирайси та й йдемо, але махом.
Аби ніч в дорозі не застала.
Багато харчу, бо на полонинах хочеться їсти.
Складати рупцак.
Брати набирач до афин, невеликий.
Ґребітку, якщо не тяжка.
Робити невеликі перепочинки, піднімаючись д’горі.
Багато мовчати, скубати окрайками суницю, афину, ґоґодзу.
А я пиду в полонинку та й в полониночьку, ци ни розбив буйний вітер мою застайочьку.
Я пам'їтаю.
Я це добре пам'їтаю.
Та єк ти можеш цесе пам'їтати, їк ти тогди ші в колисці була або й тебе ші зовсім на світі цим ни було!
Та ні, я цесе такі добре пам'їтаю.
Та й то шо Иван з Николув розказуют': я цесе усьо пам'їтаю.
Я тогди вже була май величька, та й чьо би я мала цесе ни пам'їтати.
Тато з мамув брали корову та й бичька на курмей та й вели їх на зогоскот, аби продати там, та й аби за тоти гроші зибрати дітий та й видпровадити до школи.
А худобу тогди брали мало шо ни задарма: ледве ставало тих грошенєт.
А ще я пам'їтаю, не зважаючи, слухає його хтось чи ні, провадило далі моє Я пам'їтаю, як тато тогди узимі перед Різдвом поїхав у Чернівці на Калинівський ринок, аби продати там сушені гриби.
Намерзся там фист на базари та й вернувся додому з еквадорцями: замість 50 доларів за гриби татові підсунули 50 еквадорських сукре, а тато радий заграничним грошам і гадки собі не мав, що то не доляри.
Запхав їх радо глюбоко в кишеню та й дався домів: метнувся міняти, а не було що.
«Хіба шо їдьте, саракі, теперечькі до Еквадору та й там помінєїти!
Там ші Вас ни було!», — радили ми татові всією хатою, коли ніхто не хотів поміняти ті гроші, бо вони у нас нічого не вартували та й були в обігу лишень на території Еквадору.
Та й з чім теперечькі ити на базар орудувати!
Ци через твої еквадорці, розсипали би си на маки-макенні, лишитиси на риздвєні свєта без Вечєрі!
Двох маґазинірок вигнали з роботи, мо' ші й будут судити, бо уни розшивали тоти міхи з макаронами, шо на діти мали давати, видкрадали видтив тих макарон, а витак знов їх назад зашивали.
